# Uso dell'App

Il presente menù sarà diviso in base alla tipologia di utente:
- Fedeli;
- Responsabili del Coro;
- Admin.

---

## Fedeli
I fedeli (o i membri del coro non registrati) hanno a disposizione le seguenti voci (si intendono nella home della webapp, se non altrimenti specificato):

- **Celebrazione del Giorno**: consente di visualizzare tutte le celebrazioni inserite per il giorno odierno (o per una data specifica, mediante il calendario in alto a destra);
- **Cerca Canti**: consente di cercare i canti mediante titolo, oppure di visualizzarli per momento liturgico mediante l'icona del filtro in alto a destra;
- **Scarica Libretto**: consente di aprire la pagina web parrocchiale per scaricare il PDF del libro, se impostato;
- **Impostazioni**: consente di accedere alle impostazioni dell'app. Esse variano in base alla tipologia di utente, per i fedeli (utenti non registrati) è ammessa solo la guita, le informazioni, il menù suggerimenti e bug;
- **Account Utente**: consente l'accesso alla webapp (solo per utenti registrati).

---

## Responsabili del Coro
I responsabili del coro hanno il compito di inserire e tenere aggiornati i canti delle diverse celebrazioni. Tutte le voci di menù, se non altrimenti specificato, si intendono nella sezione IMPOSTAZIONI:

- **Gestione Celebrazioni**: utile per vedere le celebrazioni già inserite con relativi canti (cliccando sulla relativa voce). Se la celebrazione è stata inserita dallo stesso utente, è anche possibile modificarla o cancellarla. E' disponibile un filtro per data e la possibilità di vedere tutte le celebrazioni o solo quelle inserite dall'utente corrente. In alto è possibile aggiungere una celebrazione;
- **Aggiungi Celebrazione**: consente di inserire i canti di una nuova celebrazione. Le uniche voci obbligatorie sono data ed ora. Selezionando la celebrazione PENITENZIALE è possibile svincolarsi dall'ordine predefinito ed inserire solamente una successione di canti;
- **Gestisci Preferiti** *in Account Utente*: consente di selezionare, mediante la stellina a destra, i canti preferiti (quelli fatti più spesso, ad esempio), per poterli trovare più facilmente durante l'inserimento delle celebrazioni (selezionando la stellina in alto a destra nel menù inserimento canti);
- **Cambia Password** *in Account Utente*: consente di cambiare la password di accesso. Utile solo qualora non si acceda con google;
- **Gestisci Template** *in Account Utente*: consente di impostare una successione di canti predefiniti in modo tale da caricare una celebrazione senza dover inserire manualmente tutti i canti. Utile qualora, per talune celebrazioni, si eseguano sempre gli stessi canti o con minime variazioni (sempre possibili prima di salvare la celebrazione).

---

## Admin
Gli admin hanno pieno controllo su tutte le funzioni. Oltre a quanto già illustrato nelle sezioni precedenti, hanno a disposizione le seguenti sezioni (Tutte le voci di menù, se non altrimenti specificato, si intendono nella sezione IMPOSTAZIONI):

- **Statistiche**: utile per visualizzare quante volte ciascun canto è stato eseguito, da chi ed in quali giorni;
- **Utenti**: visualizza i responsabili del coro associati ed inserisci nuovi utenti
- **Suggerimenti e Bug**: visualizza tutti i bug e suggerimenti inseriti dagli utenti.